---
title: 'Omdenken met een eRadiator'
date: 2017-05-30 20:43
categories: Duurzaamheid
tags: 
---

Briljant vind ik het. Kijken naar iets wat ergens op een plek "over" is, of zelfs een probleem, en dat dan beschikbaar maken op een plek waar er vraag naar is.

Of je het nou cradle to cradle noemt, circulair, omdenken, of tijdens 7 days of inspiration noemden we het "sociale overwaarde". Het principe kan ik van genieten.

Zo ook bij [Nerdalize](https://www.nerdalize.com/).

Het idee is vrij simpel. Ons leven gebeurt steeds meer in de cloud. Of het nou is voor de opslag van onze backups, het hosten van onze websites, de social media die we gebruiken, of zelfs het wetenschappelijke onderzoek wat er word gedaan. Allemaal in de cloud. 

Die hele cloud is eigenlijk gewoon een verzameling servers in data centers. En die servers worden warm als ze gebruikt worden. Net zoals onze laptops warm worden als ze druk bezig zijn. 

Dat is een probleem voor de datacenters. Want in die datacenters zijn heel veel van zulke servers. Die allemaal warm worden. En als een datacenter daar niets aan doet krijg je een vicieuze cirkel van warmte, totdat de servers oververhitten en uitvallen.

Dus die warmte is een probleem, en worden data centers gekoeld. Iets wat bizar veel stroom verbruikt. Naar schatting ongeveer 10% van al het elektriciteitsgebruik in de wereld word gebruikt voor het koelen van al die datacenters.

Zonde natuurlijk, want warmte op zich is geen probleem. Warmte op zich is juist iets wat wij als mensen graag willen, zeker hier in ons koude Nederland.

Maar je moet het zien te verplaatsen. Zodat je diezelfde warmte nuttig kunt gebruiken.

Dat is wat ze bij Nerdalize willen doen.

Ze hebben een speciale behuizing uitgevonden voor die cloud servers. Feitelijk gewoon een moderne radiator. Eneco noemt het de eRadiator.

<figure class="align-center">
  <img src="/assets/img/eradiator.jpeg" alt="eRadiator van Nerdalize en Eneco">
</figure>

En die eRadiator plaatsen ze dan bij jou thuis. Zodat de warmte jouw huis verwarmt.

Geen data center gebouwen meer nodig. Geen verspilling van warmte bestrijden terwijl diezelfde warmte op een andere plek juist gewenst is. Win/Win.

Volgens eigen zeggen zou je als particulier €300 tot €500 per jaar kunnen besparen door gebruik te maken van zo'n eRadiator. Bedrijven die gebruik willen maken van de server besparen 30% tot 55% in computing kosten. Nogmaals Win/Win.

<iframe width="640" height="360" src="https://www.youtube-nocookie.com/embed/8XDrnvUKsEE?controls=0&amp;showinfo=0" frameborder="0" allowfullscreen></iframe>

Het is een startup, en alles is zoals ik het begreep nog in de test fase, maar interessant is het zeker. Neemt natuurlijk niet weg dat ik nog wel wat vragen heb.

Want wat doe je bijvoorbeeld als het een keer wél warm is, en je de verwarming niet aan wilt zetten? Een probleem wat zichzelf op kan lossen als die eRadiatoren over heel de wereld zijn uitgerold, dan moet je gewoon kunnen bepalen hoe warm jij het thuis wilt hebben, en werkt dat als een soort load balancer voor de servers. Maar tot die tijd? Misschien kunnen ze iets regelen met dynamische prijzen voor die Cloud servers afhankelijk van beschikbare capaciteit.

Wat me ook interessant lijkt is als je het gaat combineren met het uitrollen van glasvezel. Het internet wat zo'n server nodig heeft is een stuk meer dan de gemiddelde particulier thuis heeft. 10 Gb/s bied Nerdalize aan hun klanten. Daar is glasvezel voor nodig, glasvezel ligt (helaas) niet overal. Voor nu is het dan ook een eis om een glasvezel aansluiting te hebben om mee te kunnen doen met het experiment. Maar wat als ze van Nerdalize ook zouden zorgen voor die aansluiting? En dan de particulier daar ook gebruik van laten maken. Fair Use natuurlijk. Particulier verbruikt dusdanig weinig dat die server daar waarschijnlijk nauwelijks iets van merkt. Dan heb je daar nogmaals €60 per maand winst te pakken, bovenop die €500 per jaar. Dat maakt het helemaal bizar interessant. Investering in duurzaamheid met een ROI van minder dan 5 maanden.

Ik houd deze ontwikkeling zeker in de gaten. Wat mij betreft mogen ze de wereld overnemen. :)