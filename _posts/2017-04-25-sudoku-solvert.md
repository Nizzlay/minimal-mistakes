---
title: 'Sudoku Solvert'
date: 2017-04-25 16:18
categories: Portfolio
tags: 
---

Het begon met een zoektocht voor mezelf. Java weer oppakken, eens zien hoe ver ik kom als ik gewoon een project voor mezelf bedenk en er aan begin.

Gewoon beginnen en in het diepe springen is iets wat voor mij eigenlijk altijd goed werkt. Hello World projecten gaan snel vervelen en zijn niet echt motiverend om mee bezig te zijn.

Dus zo bedacht, zo gedaan.

Een sudoku solver zou ik gaan maken. Dat klonkt wel als iets waar aardig wat elementen in zouden zitten. En ik hoorde uit mijn omgeving dat er mensen zijn die weken zoet konden zijn met een sudoku solver. Stuk meer uitdaging dus dan een Hello World projectje.

Vrijwel direct wist ik waar het op uit moest komen. Wist ook wel ongeveer welke objecten er moesten zijn. De principes ben ik niet verleerd. Maar het daadwerkelijk produceren van Java code was wel weer even wennen.

Maar ach.. Kwestie van [Eclipse](https://www.eclipse.org/) installeren en wat proberen. Er komen vanzelf allerlei suggesties vanuit Eclipse, en rode lijnen onder dingen die niet kunnen.

Gaandeweg wat dingen opzoeken op internet van hoe het allemaal zat met het maken van die UI.

En een paar dagen later was het zo ver. De Sudoku Solvert is af, en werkt.

Niet zo polished als echt werk, maar dat was mijn doel ook niet.

Heb [het hele ding op Github](https://github.com/Nizzlay/sudoku-solvert) gezet. Open Source. Voor iedereen om van af te kijken en mee te spelen. Bugs en suggesties zijn welkom op Github [bij de issues](https://github.com/Nizzlay/sudoku-solvert/issues).