---
title: 'Exit Facebook.'
date: 2017-05-08 14:43
categories: Privacy
tags: 
---

{% include toc %}
Al lange tijd ben ik skeptisch over Facebook.

In het begin vooral omdat ik merkte dat ik er weinig waarde uit haalde. In theorie gebruik je Facebook om contact te onderhouden met vrienden en kennissen. In de praktijk blijkt dat je newsfeed word overgenomen door van alles, behalve die vrienden.

Later werd ik ook steeds huiveriger vanwege de privacy. Het viel mij op dat Facebook eigenlijk de tactiek hanteert dat ze besluiten nemen die 3 stappen te ver gaan, dat daar ophef over ontstaat, en dat ze dan 1 stap terug gaan om mensen tegemoet te komen. Conclusie is dan nog steeds dat jij (en je privacy) genaaid word, ondanks dat ze er sympathiek en na√Øef over proberen te doen.

Het voelt gewoon niet goed om het product te zijn wat verkocht word, zonder dat je daar zelf echt invloed op hebt.

Maarja. Je Facebook verwijderen, dat doe je toch zomaar niet?

Tegenwoordig lijkt het de norm dat je in contact moet blijven met iedereen die je kent.

Maar waarom? Waarom zou ik willen weten wat de hoogtepunten zijn in iemands leven als ik verder eigenlijk geen contact heb met die persoon? 

Best leuk om bij te praten als je iemand na lange tijd toevallig een keer tegenkomt.. Maar echt op de hoogte blijven van ontwikkelingen in iemands leven? Nee, voor mij hoeft het niet.

## Redenen
Dus ik ben het voor mezelf eens op een rijtje gaan zetten..

- Ik merk dat ik vooral contact heb met mensen via iMessage en WhatsApp.
- Als ik iemand wil spreken, of iets wil delen, gebruik ik wederom iMessage of WhatsApp.
- Of als ik iets me af wil schrijven dan heb ik deze blog
- Ik ben niet nieuwsgierig genoeg om mensen te gaan stalken via Facebook.
- Ik heb heel wat aan te merken op het algoritme wat mijn Facebook newsfeed bepaalt. Zie zelden iets interessants. Meer ongewenste reclame dan levensgebeurtenissen van mensen waarmee ik bevriend ben. Een vriendin die ik al zeker 15 jaar ken is nu bijvoorbeeld  voor een half jaar aan de andere kant van de wereld aan het backpacken, Facebook heeft me daar niets over laten weten.
- Ik ben enorm huiverig voor de invloed die Facebook (en de bijbehorende algoritmes) hebben op mijn gedachten en emoties. Super creepy om over na te denken, maar ik ben er van overtuigd dat die algoritmes meer invloed hebben op bijvoorbeeld wat mensen gaan stemmen dan dat de tv debatten of politieke campagnes hebben.
- Ik geen journaal, maar denk ook wel dat het beter is om onge√Ønformeerd te zijn dan verkeerd ge√Ønformeerd (weer terugkomend op die algoritmes)
- Ugh.. De "games".

Oh en ik ben natuurlijk ook gewoon een piraat. üè¥‚Äç‚ò†Ô∏è

## Of dan toch niet?
Maar. Laten we zo'n beslissing wel eerlijk houden. Heeft niet alleen invloed op mij, maar ook op mijn omgeving. En misschien zijn er ook wel zaken die ik voor het gemak vergeet die wel degelijk waardevol zijn.

Dus ik heb rondgevraagd over wat de meerwaarde is van Facebook. Ironisch genoeg vroeg ik dat zowel op Facebook als 1-op-1.

Ik heb drie goede argumenten gehoord om Facebook toch maar niet te verwijderen.

Om te beginnen zijn er natuurlijk anderen die w√©l op de hoogte willen blijven van de gebeurtenissen in het leven van iemand waar ze weinig tot geen contact mee hebben. Er zijn dus mensen die mij als Facebook vriend willen houden, zodat ze af en toe een teken van leven hebben.

Ook als ik er zelf niets op zet kunnen ze dan in ieder geval iets zien als ik getagd word of iets dergelijks.

Op zich snap ik het punt, maar dat weegt niet op tegen mijn privacy. Als ze contact met mij willen kunnen ze mij spreken. Of als ze wat meer low-profile willen volgen wat mij bezig houd dan heb ik deze blog.

Een tweede was eigenlijk hetzelfde als mijn advies over email. Je moet het managen, anders verlies je de controle.

Als je Facebook feed vol rotzooi zit, dan moet je beter managen wat wel en niet in je feed mag. Je geeft toch ook niet je e-mailadres aan alle websites en dan klagen dat je veel spam ontvangt.

Beetje close to home wel. Ik als lifehacker zou beter moeten weten. Tot ik er wat beter over na ging denken.

De vergelijking gaat niet op. Bij email betaal je om een postvak te hebben waar je email kunt ontvangen. De provider heeft er geen enkel belang bij om te bepalen welke mails jij ontvangt. Jij bent zelf de klant.

Bij Facebook is het andersom. Daar ben jij niet de klant, maar juist het product. Het verdienmodel is precies andersom. De adverteerder betaalt om in jouw newsfeed te komen, ook als jij daar niet op zit te wachten en je daar nooit voor hebt aangemeld. 

E-mail is wat dat betreft een stuk simpeler. Als ik mij ergens voor heb aangemeld, dan ontvang ik dat. Als ik mij niet heb aangemeld, dan ontvang ik het niet. Met de spam filters van tegenwoordig is er verder eigenlijk geen middenweg.

Bij Facebook zijn er constant dingen waar ik mij nooit voor heb aangemeld die ik wel ontvang, en ook genoeg dingen waar ik mij w√©l voor heb aangemeld die ik nooit zie.

Op zich zijn er wel filter opties, maar die werken altijd pas achteraf (en meestal eenmalig). Nadat ik ongevraagde spam krijg op Facebook kan ik aangeven dat ik deze specifieke spam niet meer wil zien. Daarbij kun je geen categorie of thema's of iets dergelijks aangeven. Elke keer kun je opnieuw beginnen. Druppels op een gloeiende plaat.

Eerlijk is eerlijk het probleem hier is vooral de algemene newsfeed. 

Wat dat betreft heb ik dan ook een tijd geprobeerd om Facebook alleen te gebruiken met behulp van lijsten die je kunt aanmaken. Gewoon een aantal vrienden in een lijst zetten, en alleen die lijst checken.

Helaas waren daar twee problemen mee.

Aan de ene kant is het dan zo dat je ook alleen van die geselecteerde vrienden dingen te zien krijgt. Niets van al je andere vrienden, en niets van de pagina's die je volgt.

En aan de andere kant merkte ik dat Facebook het gebruik op die manier wil ontmoedigen. Zo werken de lijsten regelmatig niet, en worden ze steeds verder weggestopt. Logisch ook, gezien het verdienmodel..

Tot slot was er het argument dat je waarschijnlijk uitnodigingen zou missen als je je Facebook verwijdert.

Stel iemand viert zijn verjaardag. Dan is het vaak zo dat ze daarvoor een Facebook evenement aanmaken, en via die weg mensen uitnodigen. Best kans dat je zo'n uitnodiging mist als je geen Facebook meer hebt.

In dit geval is dat voor mij niet zo'n probleem, omdat het er alleen om gaat dat ik mijn Facebook wil verwijderen. Mijn vriendin houd haar Facebook wel, en dus zal het waarschijnlijk zo zijn dat zij dan in ieder geval de uitnodiging ontvangt en ik via die weg alsnog op de hoogte ben.

## Het pad er naartoe
Mijn conclusie is dus nog steeds dat mijn Facebook weg kan.

Het grappige is wel dat het er eigenlijk al lange tijd aan zat te komen.

Zo heb ik bijvoorbeeld al zeker een jaar geen Facebook app meer op mijn iPhone. Heb ik heel lang mijn Facebook newsfeed geblokkeerd met een plugin in mijn browser.

Nu tijd voor het echte werk.

## Voorbereiding
Voordat je Facebook verwijdert wil je eigenlijk nog twee dingen doen.

Check bijvoorbeeld de plekken [waar je inlogt met Facebook](https://www.facebook.com/settings?tab=applications). Misschien dat er dingen tussen zitten waar je eerst moet zorgen dat je op een andere manier kunt inloggen, of waar je heel je account moet overzetten.

Daarnaast kun je een [backup maken](https://www.facebook.com/settings?tab=account) van alles wat jij nu op Facebook hebt staan. Dan heb je in ieder geval alle foto's die nu online staan ook zelf weer in bezit.

Sowieso interessant ook als je Facebook niet gaat verwijderen. Kun je gelijk eens zien wat ze allemaal van je weten. Best een eye opener.

## Doe het!
Tot slot het daadwerkelijk verwijderen. Best interessant hoe ze daar bij Facebook mee omgaan. Als je gaat zoeken in je account settings zul je zien dat je alleen kunt aanvragen om je account te laten verwijderen na je dood. Zolang je niet (aantoonbaar) dood bent kun je je account in principe alleen deactiveren.

Allemaal onder het excuus van dat het dan voor jou makkelijk is om weer terug te komen natuurlijk, mocht je dat willen. 

Maar deactiveren is niet wat ik wil. Dan bewaren ze nog steeds al je gegevens, en verkopen die nog steeds door aan adverteerders voor retargetting campagnes. Je blijft een product wat verkocht word, zelfs als je denkt je account weg te hebben gedaan. Moreel discutabele praktijken.

Na meer zoeken dan ik durf toe te geven blijkt dat je ook je account [echt kunt verwijderen](https://nl-nl.facebook.com/help/delete_account).

Schijnt dat het dan nog steeds 90 dagen duurt voordat je gegevens echt weg zijn. Volgens eigen zeggen komt dat door verschillende back-up systemen, al zou het ook goed kunnen dat het juridische redenen heeft.

## TL;DR
<iframe width="640" height="360" src="https://www.youtube-nocookie.com/embed/mGcHNnI2mh4" frameborder="0" allowfullscreen></iframe>